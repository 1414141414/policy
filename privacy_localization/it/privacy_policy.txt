La versione originale di questa Informativa sulla privacy è scritta in inglese. Nella misura in cui una versione tradotta di questa Informativa sulla privacy entra in conflitto con la versione inglese, quest'ultima ha la priorità

Tumblr, Inc. ("TUMBLR" o "NOI") considera molto seriamente la natura privata dei dati dell'utente. Ci impegniamo a essere trasparenti nella raccolta e nell'utilizzo dei dati utente, di garantirne la sicurezza e di offrire opzioni significative. Questa informativa sulle procedure relative alla privacy (" INFORMATIVA SULLA PRIVACY") descrive come vengono trattati i dati raccolti o ricevuti durante la visita o l'utilizzo di tumblr.com (" SITO") e/o altri domini, prodotti, prodotti pubblicitari, servizi e/o contenuti di Tumblr, incluse le app per dispositivi mobili iOS e Android (collettivamente con il sito, "SERVIZI"). Tumblr e Yahoo fanno ora parte di Oath, un'azienda di contenuti media digitali e mobili con oltre 50 brand (http://www.oath.com/brands) a livello globale e del gruppo di società Verizon (http://www.verizon.com/about/privacy/) . Il modo in cui gestiamo le informazioni utente non è cambiato, pertanto la presente Informativa sulla privacy è ancora in vigore quando si visita Tumblr, si utilizza un'app Tumblr o si interagisce con i nostri prodotti, servizi o tecnologie. Questa Informativa sulla privacy non si applica alle procedure di altre affiliate o società di Oath non di proprietà né controllate da Oath.

ARGOMENTI TRATTATI NELL'INFORMATIVA SULLA PRIVACY

La presente Informativa sulla privacy descrive il trattamento dei dati che raccogliamo quando gli utenti utilizzano o accedono ai Servizi. Descrive inoltre il trattamento di qualsiasi dato utente che i nostri partner condividono con noi e viceversa.

La presente Informativa sulla privacy non si applica alle procedure di terze parti di cui non siamo proprietari e che non controlliamo né gestiamo, inclusi in via esemplificativa eventuali siti Web, servizi, applicazioni o attività di terze parti (" SERVIZI DI TERZE PARTI"). Sebbene ci impegniamo a collaborare solo con Servizi di terze parti che condividono il nostro rispetto per la privacy, non ci assumiamo responsabilità in merito ai contenuti o alle informative sulla privacy di tali Servizi di terze parti. Invitiamo gli utenti a leggere con attenzione le informative sulla privacy di tutti i Servizi di terze parti a cui accedono.

La presente Informativa sulla privacy non disciplina l'attività svolta dagli utenti sui blog Tumblr e non ci rende responsabili delle prassi di raccolta e utilizzo delle informazioni dei nostri blog e relativi blogger. Una delle principali caratteristiche dei prodotti Tumblr è quella di essere facilmente personalizzabili e di offrire agli utenti grande flessibilità nel realizzare i loro blog. Quando un utente visita un blog sulla nostra rete, quel blog potrebbe raccogliere un maggior numero di informazioni rispetto a quelle raccolte da noi e potrebbe fornire informazioni a terzi con cui non abbiamo alcuna relazione, inclusi gli inserzionisti.

QUALI INFORMAZIONI RACCOGLIAMO E COME LE UTILIZZIAMO

Nell'ambito della fornitura dei Servizi, raccogliamo e riceviamo vari tipi di informazioni. Alcune categorie di informazioni raccolte da Tumblr sono necessarie ai fini dell'utilizzo dei nostri Servizi. Al fine di fornire, personalizzare e migliorare i nostri Servizi, combiniamo e utilizziamo le informazioni dell'utente che abbiamo raccolto (incluse quelle ricevute occasionalmente attraverso i nostri Servizi) per capire in che modo utilizza e interagisce con i nostri Servizi e le persone o le cose a cui si connette e che lo interessano. Di seguito descriveremo in dettaglio questi tipi di informazioni e i relativi utilizzi.

Ci affidiamo principalmente a tre basi distinte per raccogliere e utilizzare legalmente le informazioni che raccogliamo sull'utente.

    * Innanzitutto, dobbiamo trattare i dati raccolti in modo da poter fornire i nostri Servizi in conformità alle Condizioni generali per l'utilizzo del Servizio (https://www.tumblr.com/policy/en/terms-of-service) . Questo trattamento è necessario per l'espletamento del contratto tra noi e l'utente e le Condizioni generali per l'utilizzo del Servizio stabiliscono chiaramente che il trattamento dei dati finalizzato alla personalizzazione dei contenuti e degli annunci è un aspetto necessario dei Servizi che forniamo. 
    * In secondo luogo, se l'utente ci ha dato il suo consenso a utilizzare i suoi dati in determinati modi, ci affideremo a esso (che potrà revocare in qualsiasi momento). 
    * In terzo luogo, come descritto dettagliatamente di seguito, in alcuni casi potremmo trattare i dati dell'utente ove necessario per promuovere interessi legittimi, i nostri o quelli dei nostri visitatori, utenti o partner, a condizione che i diritti o gli interessi dell'utente non prevalgano su tali interessi legittimi. 

Occasionalmente, Tumblr potrebbe fare affidamento su altre basi giuridiche per trattare i dati dell'utente, ad esempio per proteggere i suoi interessi essenziali o quelli altrui (qualora sussista un rischio di pericolo imminente), laddove sia necessario nell'interesse pubblico o per adempiere a un obbligo legale, a un'ingiunzione del tribunale o per esercitare e difendere un diritto legale.

INFORMAZIONI SULL'ACCOUNT: Quando l'utente crea un account per l'accesso ai Servizi (" ACCOUNT"), gli richiediamo informazioni quali nome utente, password, età e indirizzo e-mail (" INFORMAZIONI SULL'ACCOUNT") per fornirgli i Servizi. Possiamo inoltre utilizzare le informazioni sull'account, da sole o insieme ad altre, per migliorare i Servizi, ad esempio attraverso la personalizzazione. Utilizziamo l'età per verificare che l'utente possieda i requisiti legali per l'utilizzo dei Servizi. Utilizziamo il suo indirizzo e-mail per verificare l'account e per comunicare, come descritto dettagliatamente di seguito. Consentiamo inoltre agli utenti di cercare i loro amici attraverso l'indirizzo e-mail. È, tuttavia, possibile rinunciare alla ricerca via e-mail modificando le Impostazioni account (https://www.tumblr.com/settings/account) .

Se lo si desidera, è possibile mantenere un certo anonimato in Tumblr, ma ricordare che per impostazione predefinita i post, i blog, le pagine e il nome utente sono di dominio pubblico. Le persone che conoscono l'indirizzo e-mail dell'utente possono anche trovare i suoi blog. Se l'utente desidera essere rimosso dagli elenchi, accedere alle Impostazioni account (https://www.tumblr.com/settings/account) .

COMUNICAZIONI E-MAIL TRA NOI E GLI UTENTI: Come parte dei Servizi, l'utente potrebbe ricevere occasionalmente da noi messaggi e-mail e altre comunicazioni. Le comunicazioni di carattere amministrativo riguardanti l'account dell'utente (reimpostazione della password o ripristino dell'account) sono considerate parte dei Servizi e dell'account, pertanto non è possibile rinunciarvi. Potremmo anche inviare all'utente altri tipi di e-mail, a cui è possibile rinunciare dalla pagina Impostazioni account o utilizzando il collegamento "Disattiva" presente nei messaggi e-mail. NON INVIEREMO MAI E-MAIL PER CHIEDERE LA PASSWORD O ALTRE INFORMAZIONI SULL'ACCOUNT; QUALORA RICEVESSE UN'E-MAIL DI QUESTO TIPO, CHIEDIAMO ALL'UTENTE DI inoltrarcela (https://www.tumblr.com/support) .

Inviamo due tipi di messaggi e-mail: uno per informare l'utente sui contenuti più avvincenti presenti in Tumblr, uno con informazioni importanti sul suo account. È possibile scegliere di non ricevere più i messaggi del primo tipo, ma non del secondo.

 INFORMAZIONI SUGLI ACCOUNT UTENTE IN SERVIZI DI TERZE PARTI: È possibile collegare l'account utente ad alcuni Servizi di terze parti. A tale scopo, l'utente può scegliere di fornirci il nome utente o altro ID per un Servizio di terze parti, dopodiché gli potrebbe venire richiesto di accedere a quel Servizio. Dopo che l'utente avrà completato il login, riceveremo un token che ci consentirà di accedere al suo account in quel servizio per poter, ad esempio, pubblicare i suoi contenuti in quel servizio dietro sua richiesta. Non riceviamo né archiviamo le password per gli account di Servizi di terze parti dell'utente.

INFORMAZIONI OTTENUTE DA SERVIZI DI TERZE PARTI In alcuni casi, collaboriamo con Servizi di terze parti che potrebbero fornire informazioni sull'utente. Queste informazioni potrebbero includere, ad esempio, il sesso, se l'utente ha divulgato questa informazione a quella terza parte e l'ha resa disponibile in modo che Tumblr possa accedere ad essa o riceverla. Nella misura in cui otteniamo tali informazioni, possiamo utilizzarle per sviluppare nuovi Servizi o per migliorare quelli esistenti.

Quando l'utente connette altri servizi al suo account Tumblr, tali servizi potrebbero condividere con noi informazioni che lo riguardano. Le informazioni che ci vengono mostrate dipendono dalle relative informative sulla privacy che, sebbene lunghe e noiose, contengono informazioni importanti e utili in caso di dubbi o domande.

CONTENUTI UTENTE: Per impostazione predefinita, la condivisione attraverso i Servizi è pubblica. I contenuti forniti dall'utente vengono pubblicati e tutti potranno visualizzarli. Mettiamo a disposizione strumenti, ad esempio blog protetti con password, Asks e Fan Mail, per pubblicare contenuti in forma privata. A meno che l'utente non abbia optato per una scelta diversa (https://www.tumblr.com/settings/account) , deve ritenere che qualsiasi contenuto pubblicato sia di dominio pubblico. Ricordare, inoltre, che qualsiasi contenuto condiviso in forma privata con un altro utente, in particolare attraverso Ask, Fan Mail o un post inviato, potrà essere pubblicato successivamente da quell'utente. I contenuti pubblicati e condivisi pubblicamente sono accessibili a tutti, inclusi i motori di ricerca, e questo potrebbe influire sul controllo dell'utente su quei contenuti. Inoltre, le informazioni condivise pubblicamente possono essere copiate e condivise su Internet, ad esempio attraverso azioni o funzionalità native dei Servizi come i reblog.

Per sua natura, Tumblr è una piattaforma pubblica. Non bisogna avere timore di condividere i propri contenuti, tuttavia ricordare che può essere complicato rimuoverli da Internet dopo che sono stati rebloggati più volte.

AZIONI NATIVE: I Servizi consentono di eseguire azioni insite nei nostri prodotti, ad esempio collegare e rebloggare un post, rispondere a un post e seguire un blog. Il collegamento, il reblog e la risposta sono azioni pubbliche, chiunque può espandere la visualizzazione "note" su un post, ad esempio, per vedere chi ha messo Mi piace,chi ha rebloggato o chi ha risposto a un post. Utilizziamo le informazioni su azioni native per migliorare i Servizi, svilupparne di nuovi e, in particolare, per personalizzare l'esperienza utente in Tumblr. La personalizzazione eseguita utilizzando queste informazioni può includere la presentazione di nuovi post in base ai "Mi piace", fornendo risultati di ricerca migliori e mostrando annunci più pertinenti agli interessi dell'utente.

I reblog, i Mi piace e le risposte sono record pubblici, pertanto se si prova vergogna per i propri desideri, consigliamo vivamente di tenerli per sé. Ma perché? Essere orgogliosi di se stessi. Essere convinti delle proprie qualità. Guardiamo negli occhi l'utente e gli diciamo che bella persona è.

INFORMAZIONI SUI CONTENUTI UTENTE: In alcuni casi, potremmo raccogliere informazioni sui contenuti che l'utente fornisce ai Servizi. Ad esempio, se incluse nelle immagini, potremmo raccogliere informazioni che descrivono la fotocamera in uso o le relative impostazioni ( dati EXIF (http://en.wikipedia.org/wiki/Exchangeable_image_file_format) ). Queste informazioni ci consentono di migliorare i Servizi e di fornire funzionalità e caratteristiche aggiuntive.

INFORMAZIONI FINANZIARIE: In alcune occasioni raccogliamo informazioni finanziarie, ad esempio i dati correlati al metodo di pagamento (numero, tipo e data di scadenza di una carta di credito valida o altre informazioni finanziarie). Richiediamo queste informazioni quando l'utente decide di acquistare un Servizio a pagamento. Non archiviamo le informazioni finanziarie; queste informazioni vengono archiviate dal centro elaborazione pagamenti (il " CENTRO ELABORAZIONE PAGAMENTI") e l'utilizzo e l'archiviazione di queste informazioni sono disciplinati dalle Condizioni per l'utilizzo (http://www.authorize.net/company/terms/) e dall' Informativa sulla privacy (http://www.authorize.net/company/privacy/) applicabili del Centro elaborazione pagamenti (il Centro elaborazione pagamenti potrebbe anche disporre di altre condizioni e l'utente ha la responsabilità di trovarle e di acquisire familiarità con tali condizioni, secondo quanto applicabile). Riceviamo alcune informazioni dal nostro Centro elaborazione pagamenti: (1) un token univoco che connettiamo all'account utente per consentirgli di effettuare ulteriori acquisti utilizzando le informazioni archiviate dal Centro elaborazione pagamenti e (2) in alcuni casi, le ultime quattro cifre del numero della carta di credito associata al token, in modo da impedire transazioni fraudolente e furti di identità.

INFORMAZIONI CORRELATE ALL'UTILIZZO DEI SERVIZI: Raccogliamo informazioni sul modo in cui le persone utilizzano i Servizi, incluse quelle che dispongono di un account. Le informazioni di questo tipo possono essere raccolte nei nostri file di log ogni volta che l'utente interagisce con i Servizi (o invia a essi una richiesta). Utilizziamo strumenti interni e applicazioni e servizi di terze parti, ad esempio Google Analytics o comScore, per raccogliere e analizzare queste informazioni. Alcune di queste informazioni potrebbero anche essere associate all'indirizzo Internet Protocol ("INDIRIZZO IP") utilizzato per accedere ai Servizi, alcune potrebbero essere associate all'account utente, altre potrebbero essere raccolte e utilizzate solo in forma aggregata (come misura statistica che non identificherebbe l'utente né il suo account). Raccogliamo l'indirizzo IP dell'utente quando pubblica un post, in particolar modo quando invia un "Ask" anonimo. Possiamo utilizzare le informazioni associate al modo in cui l'utente e altri interagiscono con i Servizi per azioni generalmente correlate al miglioramento, alla protezione e allo sviluppo di nuovi Servizi, ad esempio per fornire agli utenti contenuti personalizzati e annunci pubblicitari mirati, migliorare i nostri risultati di ricerca, identificare le tendenze o i contenuti popolari, impedire la diffusione di messaggi spam e malware, identificare i furti, proteggere gli utenti e la community e per motivi legali e correlati alla sicurezza, come stabilito in "Informazioni divulgate per proteggere noi stessi e gli altri".

Utilizziamo le informazioni sul modo in cui l'utente interagisce con Tumblr per offrirgli un servizio personalizzato, per proteggere l'utente e la nostra community e per migliorare Tumblr a beneficio di tutti i suoi utenti.

INFORMAZIONI CORRELATE AL BROWSER WEB: Riceviamo e registriamo automaticamente le informazioni ottenute dal browser Web quando l'utente interagisce con i Servizi, ad esempio il tipo e la versione del browser, il tipo di dispositivo in uso, il sistema operativo e la relativa versione, la lingua impostata, il sito Web o il servizio che ha l'utente rimandato ai Servizi, la data e l'ora di ogni richiesta inviata ai Servizi, le informazioni sullo schermo e quelle ottenute dai cookie inseriti nel browser Web (come descritto di seguito). Talvolta rileviamo se l'utente utilizza determinate estensioni del browser Web e archiviamo queste informazioni in un modo associato all'account. Utilizziamo le informazioni correlate al browser Web per fornire, proteggere e migliorare i Servizi.

INFORMAZIONI SULLA POSIZIONE: In alcuni casi raccogliamo e archiviamo informazioni sulla posizione dell'utente, ad esempio convertendo l'indirizzo IP in una geolocalizzazione approssimativa. Potremmo inoltre chiedere all'utente di fornire informazioni sulla propria posizione, ad esempio l'autorizzazione a usare le informazioni di geolocalizzazione dal dispositivo mobile per geotaggare un post. Potremmo utilizzare le informazioni sulla posizione per migliorare e personalizzare i Servizi, ad esempio mostrando contenuti locali rilevanti.

INFORMAZIONI CORRELATE AL DISPOSITIVO MOBILE DELL'UTENTE: Possiamo raccogliere e archiviare informazioni correlate al dispositivo mobile utilizzato dall'utente. In alcuni casi, noi o Oath (a cui ricorriamo per l'analisi mobile e altre finalità), potremmo ricevere, generare o assegnare al dispositivo mobile dell'utente un identificativo univoco per le finalità descritte sopra in "Informazioni correlate all'utilizzo dei Servizi". Potremmo inoltre chiedere all'utente di fornire il proprio numero di telefono per abilitare nuovi prodotti e migliorare i Servizi, ad esempio abilitando l'autenticazione a più fattori per l'accesso all'account. Chiederemo sempre il consenso dell'utente prima di raccogliere e archiviare il proprio numero di telefono.

INFORMAZIONI RACCOLTE TRAMITE COOKIE E TAG WEB: I cookie sono file di testo che vengono inseriti nel browser Web quando si accede a un sito Web. Il browser Web archivia questi cookie in un modo associato a ogni sito Web visitato e in genere è possibile vederli attraverso le impostazioni del browser in uso. Un tag Web è un codice o un pixel incorporato in una pagina Web, o messaggio e-mail, che informa Tumblr o una terza parte che l'utente ha visitato quella pagina. Utilizziamo i cookie e i tag Web per consentire ai nostri server di riconoscere il browser Web e di informarci sul modo e sui tempi di utilizzo dei Servizi da parte dell'utente, come descritto sopra in "Informazioni correlate all'utilizzo dei Servizi". I nostri cookie non contengono informazioni in grado di identificare l'utente direttamente e non combiniamo le informazioni generali raccolte attraverso i cookie con altre informazioni che potrebbero identificarlo. Tuttavia, utilizziamo i cookie per stabilire che l'utente si è connesso e che quel browser Web ha effettuato l'accesso ai Servizi e potremmo associare tali informazioni all'account dell'utente, se ne possiede uno. Potremmo anche archiviare identificativi univoci o quasi che associamo all'account utente nei nostri cookie. Queste informazioni vengono talvolta utilizzate come descritto sopra in "Informazioni correlate all'utilizzo dei Servizi". La maggior parte dei browser Web dispone di un'opzione per disattivare la funzionalità dei cookie per impedire al browser di accettarne di nuovi o consente di decidere se accettare o meno ogni singolo nuovo cookie (questo dipende anche da quanto è avanzato il browser Web). Se si disabilitano i cookie, non si sarà in grado di accedere al proprio account, pertanto non sarà possibile utilizzare gran parte dei nostri Servizi. Per questo motivo, non consigliamo di disabilitare i cookie quando si utilizzano i Servizi. Alcuni servizi che utilizziamo (inclusi servizi di terze parti), ad esempio Google Analytics (http://www.google.com/policies/privacy/) , utilizzano i tag Web e potrebbero inserire i loro cookie sul browser utilizzato dall'utente, inoltre singoli blog presenti nella nostra rete potrebbero contenere codice che inserisce cookie specifici. Conduciamo studi a tempo limitato utilizzando tag Web, talvolta con terze parti, ad esempio per misurare l'efficacia dei nostri annunci pubblicitari o delle nostre e-mail. Ricordare che, salvo diversa indicazione, la presente Informativa sulla privacy tratta unicamente il nostro utilizzo dei cookie e non quello di terze parti.

La possibilità di accedere al proprio account è una delle molte caratteristiche di Tumblr. I cookie rendono questo possibile. I cookie e i tag Web ci consentono di capire come le persone utilizzano Tumblr, cosa che, a sua volta, ci aiuta a migliorare il nostro prodotto.

INFORMAZIONI SUI CONTATTI: Alcune caratteristiche dei Servizi consentono all'utente di fornirci gli elenchi dei propri contatti, in modo che da potersi connettere con le ppersone presenti tanto nei nostri Servizi quanto in quegli elenchi. È ad esempio possibile connettere temporaneamente le informazioni sui propri contatti e-mail al proprio account, affinché possiamo fornire un elenco dei contatti e-mail che utilizzano i Servizi. Un altro esempio è dato dalla possibilità di inviarci le informazioni di contatto del telefono cellulare attraverso le nostre applicazioni mobili, per consentirci di fornire un elenco dei contatti che utilizzano i Servizi affinché l'utente possa "seguire" i loro blog. Consentiremo all'utente di scegliere se fornirci o meno queste informazioni e saremo completamente trasparenti sul modo in cui intendiamo utilizzarle (nell'ambito della funzionalità appropriata).

Prenderemo in considerazione l'elenco dei contatti solo se sarà l'utente a chiedercelo. Perché dovrebbe farci questa richiesta? Perché così potrà sapere se uno o più dei suoi contatti sono su Tumblr. Subito dopo elimineremo queste informazioni.

INFORMAZIONI DERIVATE: Come descritto sopra in "Azioni native" e in "Informazioni correlate all'utilizzo dei Servizi", analizziamo le azioni dell'utente sui Servizi per derivare o dedurre caratteristiche che potrebbero descriverci il suo account (ad esempio i tipi di blog che segue, a quali post ha messo "Mi piace", quali visualizza o quali ha rebloggato). Utilizziamo queste informazioni per le finalità descritte sopra in "Informazioni correlate all'utilizzo dei Servizi".

CON CHI VENGONO CONDIVISE LE INFORMAZIONI DELL'UTENTE

Condividiamo le informazioni che riceviamo dall'utente solo se: (a) abbiamo ottenuto il suo consenso a condividere queste informazioni, ad esempio per fornire i Servizi che ha richiesto (anche quando si connette a servizi di terze parti); (b) lo abbiamo avvisato anticipatamente che le informazioni verranno condivise e con chi (ad esempio nella presente Informativa sulla privacy); (c) le informazioni sono aggregate o non consentono di identificare l'utente. L'utente conferma di disporre di tutti i consensi e di tutte le autorizzazioni a caricare e a condividere informazioni personali di terze parti e, ove rilevante, a contattarle (e affinché Tumblr possa contattarle per conto dell'utente)

 INFORMAZIONI RICEVUTE DALLE NOSTRE AFFILIATE E CONDIVISE CON ESSE: Siamo una sussidiaria interamente di proprietà di Oath Inc. e insieme a Yahoo (la nostra ex-società madre) siamo parte di Oath, una società di contenuti media digitali e mobili con oltre 50 brand (http://www.oath.com/brands) a livello globale e un membro della famiglia di società Verizon (http://www.verizon.com/about/privacy/) . Poiché siamo una sussidiaria interamente di proprietà, Oath e il resto della nostra famiglia di società potrebbero ricevere informazioni e condividere con noi informazioni in loro possesso. La nostra famiglia di società potrebbe utilizzare le informazioni ricevute da noi per aiutarci a fornire, comprendere e migliorare i Servizi (fornendoci anche l'analisi) e in relazione ai loro prodotti e servizi (offrendo un'esperienza utente più personalizzata sui loro e sui nostri Servizi). Per dettagli sul modo in cui Oath tratta i dati che raccoglie, leggere questa Informativa sulla privacy (https://policies.yahoo.com/us/en/yahoo/privacy/index.htm) , mentre per la famiglia di società Verizon leggere questa Informativa sulla privacy (http://www.verizon.com/about/privacy/privacy-policy-summary) .

Essendo proprietà di Oath, condividiamo informazioni con essi e con la famiglia di società Verizon.

 INFORMAZIONI CONDIVISE CON IL PUBBLICO ATTRAVERSO I SERVIZI: Come indicato sopra in "Contenuti utente" e in "Azioni native", per impostazione predefinita i contenuti pubblicati attraverso i Servizi e le azioni eseguite sui Servizi vengono condivisi con il pubblico. Poiché le informazioni di questo tipo possono essere viste da chiunque e potrebbero essere indicizzate dai motori di ricerca (come Google Search o Yahoo Search di gran lunga superiore), fare attenzione nel decidere di divulgarle pubblicamente e assicurarsi che si tratti proprio delle informazioni che si desidera condividere con chiunque.

I contenuti creati su Tumblr sono, per impostazione predefinita, pubblici. Ciò significa che tutti possono vederli e che i motori di ricerca possono indicizzarli. Se si preferisce che il proprio blog non sia pubblico, fare riferimento ad alcune delle funzionalità di privacy (https://www.tumblr.com/docs/blog_management#password) aggiuntive che offriamo.

INFORMAZIONI CONDIVISE TRA I SERVIZI: Se possibile, potremmo aggregare le informazioni sull'utilizzo da parte dell'utente di più Servizi e utilizzare queste informazioni consolidate per migliorare i Servizi e per svilupparne di nuovi.

INFORMAZIONI CHE CONDIVIDIAMO CON SERVIZI DI TERZE PARTI: L'utente può accedere a servizi di terze parti attraverso i Servizi, ad esempio facendo clic su collegamenti esterni. Può anche scegliere di condividere informazioni che ci fornisce, ad esempio post di blog, con servizi di terze parti (ad esempio condividendo post su Twitter o Facebook). La presente Informativa sulla privacy disciplina soltanto le informazioni che raccogliamo e l'utente ha la responsabilità di leggere e comprendere le informative sulla privacy di tali servizi di terze parti. Per ulteriori informazioni sui servizi di terze parti con cui potremmo condividere i dati, vedere qui (https://policies.yahoo.com/ie/en/yahoo/privacy/topics/thirdparties/index.htm) .

L'utente può pubblicare automaticamente i post pubblicati su Tumblr in altri siti (Facebook o Twitter). Ed è qui che termina l'ambito della nostra Informativa sulla privacy e dove iniziano quelle degli altri siti. Assicurarsi di aver letto e compreso le informative dei servizi con cui si intende condividere prima di connettersi a essi con il proprio account Tumblr.

 INFORMAZIONI CONDIVISE CON I NOSTRI AGENTI AI FINI DELLA GESTIONE E DEL MIGLIORAMENTO DEI SERVIZI: In alcuni casi, condividiamo le informazioni che archiviamo (ad esempio indirizzi IP) con terze parti, ad esempio provider di servizi, consulenti e altri agenti("AGENTI"), allo scopo di utilizzare e migliorare i Servizi e di svilupparne di nuovi. Potremmo ad esempio condividere informazioni con provider di servizi per impedire la diffusione di messaggi spam e consulenti di terze parti potrebbero avere accesso alle informazioni nel processo di miglioramento delle nostre procedure e della nostra tecnologia. Gli agenti con cui condividiamo queste informazioni per questi motivi sono generalmente vincolati da obblighi di riservatezza e, salvo diversa indicazione da parte nostra, i nostri Agenti non hanno alcun diritto di utilizzare le informazioni che condividiamo con essi oltre l'ambito e i tempi necessari per assisterci.

 INFORMAZIONI DIVULGATE IN SEGUITO A TRASFERIMENTI AZIENDALI: In alcuni casi, potremmo scegliere di acquistare o vendere asset aziendali. In queste transazioni, le informazioni utente costituiscono in genere uno degli asset aziendali trasferiti. Inoltre, se l'acquisizione riguarda noi, o sostanzialmente tutti i nostri asset, o se interrompiamo l'attività o dichiariamo fallimento, le informazioni utente costituiranno uno degli asset che verranno trasferiti o acquisiti da una terza parte. Questi trasferimenti potrebbero avvenire e costituire gli interessi legittimi delle parti coinvolte. Dopo trasferimenti di questo tipo, l'acquirente della nostra società o dei nostri asset potrebbe continuare a utilizzare le informazioni dell'utente come stabilito in questa informativa.

Se dovessimo essere acquisiti o interrompere l'attività, il trasferimento dei nostri asset all'acquirente potrebbe includere le informazioni dell'utente. Hanno il consenso di utilizzarle solo nei modi descritti qui, nella presente Informativa sulla privacy.

 INFORMAZIONI DIVULGATE PER PROTEGGERE NOI STESSI E GLI ALTRI: Crediamo nella libertà di espressione e, nella misura ragionevole, cerchiamo di proteggere la nostra community da azioni legali senza fondamento. Detto questo, ci riserviamo il diritto di accedere, conservare e divulgare le informazioni nella misura che riteniamo necessaria, a nostra esclusiva discrezione, per (i) soddisfare qualsiasi requisito legale, normativa, processo legale o ordine di un'autorità, (ii) applicare la presente Informativa sulla privacy, le nostre Condizioni per l'utilizzo (https://www.tumblr.com/policy/terms-of-service) e qualsiasi altro accordo tra noi e l'utente , inclusa l'analisi delle violazioni potenziali, (iii) rilevare, prevenire, eseguire indagini su frodi, violazioni della sicurezza o altri problemi tecnici (incluso lo scambio di informazioni con altre società e organizzazioni allo scopo di migliorare la sicurezza e la prevenzione di frodi, spam e malware), (iv) rispondere alle richieste di assistenza o (v) tutelare i diritti, la proprietà, la salute o la sicurezza della nostra società, dei nostri utenti, di terze parti o del pubblico in generale, incluse, in via esemplificativa, situazioni con atti di violenza, suicidio o autolesionismo.

Non vogliamo spiare gli utenti. Tuttavia, dobbiamo impedire a tutti coloro che utilizzano Tumblr di nuocere a noi, a se stessi o agli altri. Siamo costantemente impegnati a trovare il giusto equilibrio tra privacy e la community e siamo certi che gli utenti apprezzeranno i nostri sforzi e la serietà con cui affrontiamo le sfide.

 INFORMAZIONI CHE CONDIVIDIAMO DIETRO SUO CONSENSO O SUA RICHIESTA: Senza in alcun modo pregiudicare i diritti dell'utente riportati di seguito, qualora l'utente risieda nell'Unione Europea e ci chieda di diffondere informazioni sul suo account, lo faremo nella misura da noi ritenuta ragionevole e a condizione che non sia eccessivamente oneroso.

INFORMAZIONI CONDIVISE CON ALTRE TERZE PARTI: Potremmo condividere o divulgare informazioni pubbliche, aggregate o depersonalizzate con persone ed entità con cui intratteniamo rapporti di affari.

SICUREZZA E CONSERVAZIONE DELLE INFORMAZIONI UTENTE

La protezione dei nostri sistemi e delle informazioni è fondamentale per assicurare agli utenti di Tumblr un'esperienza utente sicura e per mantenere la fiducia dei nostri utenti.

Le informazioni sull'account vengono protette da una password a tutela della privacy e della sicurezza. In futuro, potremmo abilitare funzionalità di sicurezza aggiuntive, ad esempio l'autenticazione a più fattori. Dobbiamo impedire l'accesso non autorizzato all'account utente e alle sue informazioni creando una password univoca, sicura e protetta e limitando l'accesso al computer e al browser chiudendo la sessione dopo che ha terminato l'accesso al suo account sui Servizi.

Tumblr conserverà le informazioni sull'utente solo se necessario per gli scopi definiti nella presente Informativa sulla privacy, per tutto il tempo in cui il suo account Tumblr rimarrà attivo o nella misura necessaria per fornirgli i Servizi. Se l'utente non desidera che Tumblr utilizzi le proprie informazioni per fornirgli i Servizi, ha facoltà di chiudere l'account e Tumblr eliminerà le informazioni che ha conservato, a meno che non abbiamo necessità di conservarle e utilizzarle per conformarci a obblighi legali, risolvere controversie, espletare accordi o rispettare i termini di legge.

È molto importante che l'utente disponga di una password univoca per tutti i propri account su Internet, incluso l'account Tumblr. Se si ha difficoltà a ricordare le password, valutare l'utilizzo di un servizio quale1Password (https://agilebits.com/onepassword) o LastPass (https://lastpass.com/) .

INTERESSI LEGITTIMI

Tumblr potrebbe utilizzare le informazioni dell'utente per fornire, migliorare e personalizzare i nostri Servizi e gli annunci e i contenuti che mettiamo a sua disposizione. È inclusa la condivisione delle informazioni per tali finalità e nella misura necessaria per perseguire i nostri e i suoi interessi legittimi correlati alla ricezione di contenuti e servizi personalizzati. L'utilizzo e la condivisione delle informazioni dell'utente per queste finalità sono inoltre necessari per consentirci di perseguire i nostri interessi legittimi di comprendere il modo in cui i nostri Servizi vengono utilizzati e di sviluppare modi di modificare i nostri Servizi per renderli più interessanti per gli utenti. L'utilizzo delle informazioni dell'utente per i motivi descritti nella nostra Informativa sulla privacy è inoltre necessario per consentirci di perseguire i nostri interessi legittimi di migliorare i nostri Servizi e di ottenere informazioni dettagliate sui modelli di utilizzo degli stessi e sull'efficacia e l'interesse che hanno per gli utenti.

Potremmo inoltre utilizzare le informazioni dell'utente per finalità legate alla sicurezza, inclusa la condivisione delle informazioni per tali scopi e nella misura necessaria per perseguire i nostri e i suoi interessi legittimi di garantire la sicurezza dei nostri Servizi, incluso il miglioramento della protezione degli utenti contro molestie, violazioni dell'IP, spam, reati e rischi per la sicurezza di ogni tipo.

L'utente ha il diritto di obiettare a qualsiasi trattamento. In questo caso, dovrà contattare l'assistenza di Tumblr.

A QUALI INFORMAZIONI PUOI ACCEDERE

Gli utenti registrati possono accedere alla maggior parte delle informazioni associate al proprio account accedendo ai Servizi e verificando la pagina Impostazioni account. Gli utenti registrati e non possono accedere ai cookie ed eliminarli attraverso le impostazioni del browser Web che utilizzano.

ELIMINAZIONE DELL'ACCOUNT E CONSEGUENZE

    * Se si desidera eliminare il proprio account, accedere alla pagina Impostazioni account (https://www.tumblr.com/settings/account) o inviarci un messaggio e-mail (https://www.tumblr.com/support) fornendo un'attestazione di autorità sull'account. Il significato di "attestazione di autorità" dipende dalle circostanze, tuttavia in genere richiede informazioni di identificazione sufficienti a garantire l'identità del titolare dell'account. Inoltre, data la natura della condivisione sui Servizi, parte dell'attività pubblica sull'account prima dell'eliminazione (ad esempio i reblog dei post di blog) potrebbe rimanere archiviata nei nostri server e accessibile al pubblico. 

Siamo sicuri che gli utenti apprezzeranno Tumblr, tuttavia, se arriverà il momento di abbandonare il servizio, potranno eliminare il proprio account in qualsiasi momento e per qualsiasi motivo. L'eliminazione dell'account avrà effetto immediato, ma la totale rimozione delle informazioni presenti nei nostri archivi e backup richiederà del tempo.

Ricordare, tuttavia, che i reblog dei post non verranno eliminati. Continueranno a essere presenti sui blog che sono stati rebloggati. Come detto in precedenza, può essere veramente complicato eliminare un contenuto una volta diffuso su Internet, pertanto assicurarsi di pubblicare solo ciò che si desidera.

DIRITTI DI PRIVACY E CONTROLLI UE

Se si risiede abitualmente nell'Unione Europea, Tumblr è il controller dati delle proprie informazioni. In conformità alla legge dell'Unione Europea, si dispone di determinati diritti e scelte relativamente all'utilizzo delle proprie informazioni.

ACCESSO E PORTABILITÀ. Come descritto nella sezione "A quali informazioni è possibile accedere", è possibile accedere a gran parte delle proprie informazioni accedendo all'account Tumblr. Se si necessita di un accesso aggiuntivo o se non si dispone di un account Tumblr, contattarci (https://www.tumblr.com/support) per richiedere una copia delle proprie informazioni. Laddove sussista un obbligo di legge, possiamo fornire le informazioni dell'utente in un formato facilmente accessibile e assistere nel trasferimento di parte di esse a terze parti.

RETTIFICARE, PORRE RESTRIZIONI, LIMITARE, ELIMINARE. È possibile rettificare, porre restrizioni, limitare o eliminare gran parte delle _ _proprie informazioni accedendo al proprio account Tumblr. Se non se ne ha la possibilità o non si dispone di un account Tumblr, contattarci (https://www.tumblr.com/support) . Per ulteriori informazioni sull'eliminazione dell'account o sull'abbandono del servizio Tumblr, fare riferimento alla sezione "Eliminazione dell'account".

OBIETTARE. In alcune circostanze, ad esempio quelle descritte nella precedente sezione "interessi legittimi", si ha anche il diritto di opporsi all'elaborazione dei propri dati da parte nostra. In questi casi, cesseremo di trattare i dati dell'utente, a meno che non sussista una base giuridica per continuare o non sia richiesto da motivazioni legali. Nei casi in cui i dati dell'utente vengano utilizzati a scopo di direct marketing, è possibile obiettare utilizzando il collegamento di annullamento fornito in queste comunicazioni, modificando le impostazioni account (https://www.tumblr.com/settings/account) o contattandoci (https://www.tumblr.com/support) .

REVOCARE IL CONSENSO. L'utente ha diritto di revocare il consenso al trattamento da parte nostra dei propri dati e all'utilizzo da parte sua dei nostri Servizi in qualsiasi momento. Così come può dare il suo consenso interagendo con i nostri Servizi, può revocarlo attraverso i nostri Servizi. L'utente può scegliere di eliminare il proprio account Tumblr come descritto sopra.

Revocando il consenso all'utilizzo o alla condivisione dei propri dati per scopi definiti in questa Informativa sulla privacy, l'utente potrebbe non avere accesso a tutti o ad alcuni dei nostri Servizi e noi potremmo non essere in grado di fornirgli tutti o alcuni dei nostri Servizi in conformità a questa Informativa sulla privacy e alle Condizioni generali per l'utilizzo del Servizio. In alcuni casi, potremmo continuare a trattare i dati dell'utente dopo la revoca del consenso per motivi legali o qualora tale revoca fosse limitata ad alcune attività di trattamento. Potremmo, ad esempio, conservare le informazioni se questo fosse necessario per adempiere a un obbligo di legge.

AVANZARE UN RECLAMO. Senza pregiudicare nessun altro diritto dell'utente, quest'ultimo ha anche facoltà di presentare un reclamo contro di noi presso l'autorità di vigilanza locale. Fare clic qui (http://ec.europa.eu/justice/data-protection/article-29/structure/data-protection-authorities/index_en.htm) per trovare l'autorità di vigilanza locale.

TRASFERIMENTI 

Poiché Tumblr è una società statunitense, i dati dell'utente verranno raccolti e trattati negli Stati Uniti. Gli Stati Uniti hanno leggi diverse sulla protezione dei dati e regole specifiche per l'accesso dei dati da parte delle autorità governative e potrebbero non offrire le stesse misure di protezione dei dati del proprio paese di origine. L'utente può scegliere se utilizzare o meno i nostri Servizi. Tuttavia, se intende utilizzare i nostri Servizi, deve accettare le nostre Condizioni generali per l'utilizzo del Servizio che stabiliscono i termini del contratto che vincola noi e l'utente. Nella misura in cui si ritiene che Tumblr trasferisca i propri dati al di fuori dell'AEE, Tumblr si affida al fatto che tale trasferimento sia necessario per offrire i Servizi, in conformità ai termini del contratto che vincola noi e l'utente.

MODIFICHE ALLA PRESENTE INFORMATIVA SULLA PRIVACY

Poiché possiamo di tanto in tanto apportare modifiche alla presente Informativa sulla privacy, è responsabilità dell'utente verificarla periodicamente. Quando apportiamo modifiche materiali, avvisiamo l'utente pubblicando un post prima che diventino operative o inviandogli direttamente una comunicazione. Fare riferimento alla data "dell'ultima modifica" per sapere a quando risale l'ultimo aggiornamento dell'Informativa sulla privacy.

A CHI RIVOLGERE LE PROPRIE DOMANDE O PREOCCUPAZIONI

Per domande o preoccupazioni sulla privacy relativamente all'utilizzo dei Servizi, contattarci (https://www.tumblr.com/support) .

COLLEGAMENTI ALLE VERSIONI PRECEDENTI

Di seguito è riportato un collegamento alle versioni precedenti dell'Informativa sulla privacy. Queste versioni sono archiviate su GitHub. L'utente avrà così la possibilità di confrontare le diverse versioni e di individuare rapidamente i termini che sono stati modificati:

http://github.com/tumblr/policy/commits/master/privacy-policy.txt
